13 - Forever Young

uyuyordum sessizce
irkiliverdim nefesine
sesleniyordun adımı
kaybolan hecelerde

dedin biz aşk yoksuluyuz 
inanmazdık seslerin gizemine
ve dahi bilmezdik ne tatlıydı o bahar
ardımızdan günler geçse de

düşündüm tekrar tekrar ikimizi
ve farkına vardım nedenimizin
aynı gün imiş günler geçse de
aşk bizi var etti sonsuz gençliğe

çünkü bitmeyen o günler
aşkın yolu mu yoksa aşksızlık mı daha beter
bir anda oluverdi tüm dilekler
farkında değilken ebediyete eren
sonsuz gençliğimizle beraber

sonsuzluk içinde sen, ben, bahar çiçekleri kadar tertemiz kokan
bir anıydı sadece busem, yanaklarına konan

tarifi nasıl bilemiyorum
bir çember bu aşkın ilahisi
ve sınırsız hürriyet sesi 
seni benden ayırmayan

içinde yanıyorum bu çemberin
yolcusuyum sana varacak kaderin
ilahisi sonsuz gençliğin 
ve senin bana olan hasretin

sonsuzluk da bittiğinde
ve aşka ait ne varsa
bizi gençliğe adayacak
beni hapseden çember kırılacak 

ve yaşamak ölümün ötesine varacak
